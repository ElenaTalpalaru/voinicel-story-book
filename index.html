<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Voinicel și Trolul</title>
    <link rel="stylesheet" href="styles.css">
</head>
<body>
    <button class="print-button" onclick="window.print()">🖨️ Imprimă Cartea</button>
    
    <div class="book-container">
        <!-- Title Page -->
        <div class="page title-page">
            <h1 class="title">Voinicel NimeniNu-iCaEl</h1>
            <h2 class="subtitle">și Trolul</h2>
            <div class="illustration village-scene">
                <div class="image-placeholder">
                    📌 ADAUGĂ DESENUL TAU AICI
                    <div class="image-description">Regatul minunat cu castelul</div>
                </div>
            </div>
            <p style="font-size: 1.1em; margin-top: 30px;">O poveste pentru Damian</p>
        </div>
        
        <!-- Page 1 -->
        <div class="page">
            <p class="opening-line">A fost odată ca niciodată, peste 9 mări și peste 9 țări, un tărâm minunat unde era un regat... numit Regat.</p>
            <div class="illustration forest-scene">
                <div class="image-placeholder">
                    📌 ADAUGĂ DESENUL TAU AICI
                    <div class="image-description">Voinicel cu calul său alb cu aripi, Năzdrăvan</div>
                </div>
            </div>
            <div class="story-text">
                <p>Acolo locuia un băiat minunat pe care îl chema <strong>Voinicel Nimeni Nu-i Ca El</strong>. Era puternic, deștept și bun la suflet și mereu îi ajuta pe cei care aveau nevoie.</p>
                <p>Mai avea un prieten, un cal năzdrăvan, alb cu aripi cu care putea să zboare peste tot, chiar și-n spațiu. Și cel mai mult, pe lângă aventurile cu Voinicel, la cal îi plăcea sa mănânce jar încins.</p>
            </div>
            <div class="page-number">1</div>
        </div>
        
        <!-- Page 2 -->
        <div class="page">
            <div class="illustration village-scene">
                <div class="image-placeholder">
                    📌 ADAUGĂ DESENUL TAU AICI
                    <div class="image-description">Satul în primejdie, oamenii fugind</div>
                </div>
            </div>
            <div class="story-text">
                <p>Într-o zi, Voinicel a auzit plânsete și strigăte de ajutor dinspre satul de lângă pădure. Oamenii fugeau îngroziți:</p>
                <p><em>"Ajutor! Un Trol uriaș ne distruge casele! E rău și urât și nu ne lasă în pace!"</em></p>
                <p>Voinicel și-a încălecat calul său Năzdrăvan și au zburat spre satul în primejdie.</p>
            </div>
            <div class="page-number">2</div>
        </div>
        
        <!-- Page 3 -->
        <div class="page">
            <div class="illustration mamaie-scene">
                <div class="image-placeholder">
                    📌 ADAUGĂ DESENUL TAU AICI
                    <div class="image-description">Mamaie râzând și dându-i lui Voinicel piatra magică</div>
                </div>
            </div>
            <div class="story-text">
                <p>În timp ce mergea, i-a apărut în cale o bătrânică. Stătea și se uita la el de parcă râdea. Atunci Voinicel i-a spus:</p>
                <p><em>"Sărumâna Mamaie."</em></p>
                <p><em>"Ce ai zis? Vrei o tigaie?"</em></p>
                <p><em>"Nu mamaie, am zis sărumâna"</em> și Mamaie: <em>"Ți-ai pierdut căciula?"</em></p>
                <p><em>"Aaah Mamaie! Nu, am zis... offf lasă așa..."</em> și dădu să plece mai departe.</p>
                <p>Atunci Mamaie îi zice: <em>"Da unde te duci tu Voinicele?"</em> Voinicel se întoarce uimit spre Mamaie, că nu își amintea să îi fi spus cum îl cheamă.</p>
                <p><em>"Mă duc să înving Trolul cel rău care distruge satul,"</em> îi spune el plin de încredere și îi arată sabia strălucitoare pe care o avea la brâu.</p>
                <p>Atunci Mamaie zice: <em>"Aaa Trolul cel rău, da"</em> și se mângâie pe bărbie gânditoare. <em>"Ia, uite aici ceva să te ajute băiete."</em> Și îi dădu o piatră gri, colțuroasă din aia pe care o găsești pe marginea drumurilor.</p>
                <p>Voinicel luă piatra și o întorse pe toate părțile... <em>"Ce să fac cu ea Mamaie?"</em> zise el.</p>
                <p><em>"Apăi ca să te ajute să învingi Trolul"</em> zise Mamaie. <em>"Când ajungi acolo să te uiți la Trol cu piatra..."</em> și puf! Mamaie dispăru.</p>
                <p>Voinicel a rămas cu gura căscată. Mamaie era fix acolo, în fața lui și... acum unde e? Oaaa, i s-o fi părut? O fi adormit?</p>
                <p><em>"Calule... oare am avut vedenii?"</em> Și calul zice: <em>"Nu, era Mamaie dar știi cum e ea, vine pleacă, uite așa..."</em></p>
                <p>Apoi Voinicel își întoarse privirea către piatră... <em>"Să mă uit la Trol cu piatra?"</em> își zise Voinicel. <em>"Cum adică?"</em></p>
                <p>Și-a pus piatra la ochi, a zgâlțâit-o în mână, a... lins-o, bleah, nu părea decât o piatră normală...</p>
                <p><em>"Mamaie iar umblă cu trucuri de astea..."</em> își zise Voinicel. <em>"Bine, oi vedea eu ce să fac cu ea"</em> și o băgă în buzunar.</p>
            </div>
            <div class="page-number">3</div>
        </div>
        
        <!-- Page 4 -->
        <div class="page">
            <div class="illustration Trol-scene">
                <div class="image-placeholder">
                    📌 ADAUGĂ DESENUL TAU AICI
                    <div class="image-description">Voinicel căzând în tufiș, Trolul strănută</div>
                </div>
            </div>
            <div class="story-text">
                <p>Când a ajuns în satul atacat de Trol, văzu case distruse și oamenii stăteau ascunși, care pe unde nimerise. Fix în fața lui era Trolul care răgea și se învârtea distrugând totul în cale.</p>
                <p>Văzându-l, Voinicel își trase sabia din teacă și se aruncă direct spre Trol.</p>
                <p><em>"OOO Trolule! Striga Voinicel, o să te înving!"</em></p>
                <p>Și când a ajuns aproape cât să poată să îl taie cu sabia, calul se împiedică și Voinicel zură prin aer și aterizează direct în vârful unui tufiș. Plin de frunze și crengi în păr se dă jos din tufiș și se repezi din nou spre Trol, numa' că o frunză pe care o scuturase Voinicel de pe el a aterizat direct la nasul Trolului ceea ce l-a făcut să strănute... fix în fața lui Voinicel și l-a umplut de... muci...</p>
                <p>Voinicel s-a îngrețoșat și s-a aruncat direct în pârâul din apropiere să se spele.</p>
            </div>
            <div class="page-number">4</div>
        </div>
        
        <!-- Page 5 -->
        <div class="page">
            <div class="illustration healing-scene">
                <div class="image-placeholder">
                    📌 ADAUGĂ DESENUL TAU AICI
                    <div class="image-description">Voinicel privind prin piatra magică la Trolul trist</div>
                </div>
            </div>
            <div class="story-text">
                <p>Când a ieșit din pârău, din greșeală a dat de piatra din buzunar și a văzut că piatra nu mai era urâtă și gri ci... transparentă și strălucea.</p>
                <p>Atunci și-a amintit Voinicel de ce i-a zis Mamaie. Și-a pus piatra la ochi și a observat cumva că Trolul nu mai părea rău... părea cumva... trist? Supărat? Părea că îl doare ceva și apoi a văzut că un picior de al Trolului era umflat și roșu la talpă...</p>
                <p>Atunci Voinicel s-a gândit... <em>"Eu când sunt supărat și mă doare ceva... îmi vine să strig sau chiar să dărâm ceva... dacă și Trolul e la fel, dar pentru că e așa mare și puternic e mai înspăimântător?"</em></p>
                <p>Atunci Voinicel sare direct la piciorul Trolului și cu o mișcare îi scoate repede așchia din picior. Trolul când a văzut asta s-a așezat în fund și a început să plângă...</p>
            </div>
            <div class="page-number">5</div>
        </div>
        
        <!-- Page 6 -->
        <div class="page">
            <div class="illustration friendship-scene">
                <div class="image-placeholder">
                    📌 ADAUGĂ DESENUL TAU AICI
                    <div class="image-description">Trolul și oamenii din sat devenind prieteni</div>
                </div>
            </div>
            <div class="story-text">
                <p><em>"Mulțumesc!"</em> a zis Trolul, cu ochii plini de lacrimi de bucurie. <em>"Îmi pare rău că am distrus casele voastre. Eram doar supărat și mă durea piciorul și nu mi-am dat seama că stric."</em></p>
                <p>Oamenii din sat au ieșit din ascunzișuri și au văzut că Trolul era de fapt bun și nu s-au mai speriat de el.</p>
                <p>Atunci Voinicel văzând stricăciunile din jur și supărarea sătenilor că nu mai au locuințe i-a zis trolului: <em>"Ce ai spune să îi ajuți pe oamenii ăștia să își repare casele?"</em></p>
                <p><em>"Apăi eu le-am stricat casele... îmi pare tare rău,"</em> zise Trolul plecând ochii în jos de rușine. <em>"Așa că eu o să le refac!"</em></p>
                <p>După asta Trolul mare și puternic a început să care lemne și bolovani pe care apoi le folosea pentru casele sătenilor. În curând satul nu numai că a fost reconstruit, dar arăta mult mai frumos ca înainte.</p>
                <p>Oamenii îi aduceau de mâncare Trolului și îi spuneau glume și povești, căci se pare că tare îi plăceau astea. Trolul în schimb îi ajuta pe oameni să construiască și să apere satul și chiar să îi ridice uneori pe umeri ca să poată vedea lumea mai de sus.</p>
            </div>
            <div class="page-number">6</div>
        </div>
        
        <!-- Final Page -->
        <div class="page">
            <div class="illustration forest-scene">
                <div class="image-placeholder">
                    📌 ADAUGĂ DESENUL TAU AICI
                    <div class="image-description">Voinicel zburând acasă pe Năzdrăvan</div>
                </div>
            </div>
            <div class="story-text">
                <p>Voinicel era tare bucuros că până la urmă monstrul nu era rău ci doar un Trol supărat care iubea să aibă oameni în jur. Așa că a urcat călare pe calul năzdrăvan și a plecat înapoi la el acasă.</p>
                <p>I-a servit calului o bine meritată tavă cu jar pe care calul a mâncat-o dintr-o înghițitură și Voinicel s-a dus în casă și s-a culcat, căci era tare obosit.</p>
                <p style="text-align: center; font-style: italic; margin-top: 30px; color: #e17055; font-size: 1.1em;">Și-am încălecat pe-o șa și am spus povestea-sa și am încălecat pe-o căpșună și am spus o mare și gogonată minciună.</p>
            </div>
            <div class="page-number">7</div>
        </div>
    </div>
    
    <!-- Copyright Footer -->
    <footer class="copyright-footer">
        <div class="copyright-content">
            <p>&copy; 2025 Elena Talpalaru • <span class="trademark">Voinicel Nimeni Nu-i Ca El™</span> • Poveste originală</p>
        </div>
    </footer>
    
    <script src="script.js"></script>
</body>
</html>
